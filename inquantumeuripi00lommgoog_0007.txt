Praefatio.

 

Quamquam et de Euripide et de Heraclito cum prioribus
temporibuS, tum hoc saeculo tot libelli commentariique a viris
doctis conscripti sunt, quot haud scio an de nullo alio, tamen
ex Euripidis cum Heraclito comparatione aliquid elici potest,
quod pauci quidem leviter attigerunt, nequaquam autem ex-
plicaverunt. Itaque ex multis illis libris nihil fere repetere
potui, quod ex re esset, nisi ex Valkenaeri editione Phoe-
nissarum et Schusteri de Heracliti fragmentis libello (act. soc.
phil. Lips. 111, Lips. 1873), quorum uterque breviter signi-
ficat, Euripidem loco quodam Heracliti ' librum respexisse.
Euripidis quae extant, fabuliS, pro fundamento posui Kirch-
hoffii editionem (Berol. 1867), fragmentis autem deperditarum
fabularum N auckii editionem (Lips. 1869). Praeterea Bernaysii
Heracliteorum pulticulam primam (Bonnae 1848) eiusque
duas dissertationes (mus. rhen. VII. IX) et de epistolis Hera-
cliteis disputationem (Berol. 1869) inspexi3 etsi nihil ad hanc
commentationem apti in eis inveni, tamen non potui non ad-
mirari acre illius viri ingenium. Etiam fragmenta Heracliti
a Bywatero diligentissime collecta respexi. Sed in his rebus
explanandis ea, quae Schusterus de Heraclito argute lepideque
disseruit, maximam partem suscepi, etiamsi interdum eius
ordinem atque rationem in Heracliti fragmentis componendis
et explicandis non sum secutus. N ovissimis demum diebus

mihi contigit, ut Teichmuelleri de Heraclito commentationem
1

