In quantum Euripides Heracliti rationem auctori·
tatemque susceperit.

Cum antiquitus obscurus ille philosophus Ephesius animos
oculosque et philosophorum et philologorum in se convertit, tum
novissimis annis ab ingeniosis viris, in ,quibus Bernaysius,
Schusterus, Teichmuellerus excellunt, eius fragmenta ita tractata
atque enucleata sunt, ut ea quasi fundamenta aliis atque subtilibus
quaestionibus esse, possint. Jam a veteribus ille summis laudibus
celebrabatur.. et homines eruditi posteriorum saeculorum iterum ac
saepius locos ab eo repetitos afferunt. Diogenes vero Laertius
(lx, 6) refert, disciplinam quandam Heracliteorum inde protectam
esse, cui quidem testimonio cur fidem non habeamus causa nulla
subest, praesertim quum ipsi sophistae, ut Protagoras (Zell. 1,
675) et stoici 1) sua placita huc maxime referri profiteantur.
Quid mirum, si iam eiusdem aetatis homines praecepta et instituta
eius in ore habebant omnesque Graeci eruditi reverentia quadam
subtilis viri ingenii atque admiratione capti illum de natura librum
legebant. Quem Crates quidam, ut auctor est Diogenes L. (1X‚ 12)
in Graeciam detulit eo ipso tempore, quum studium artis scenicae
et philosophiae Periclis liberalitate auctum ibi efflorescere coepit.
Anaxagoras enim disceptandi ratione populum erudire studebat,
quod Euripides fabulas docendo efficere voluit. Anaxagoras autem
quodam modo Jonicorum philosophiam naturalem traduxit atque
convertit ad illam philosophiae partem dialecticam et moralem,
quae in Graecia ipsa praecipue a Socrate, Platone, Aristotele
exculta atque perfecta est. Maximam autem partem philosophiae
suae, inprimis physicam, quam solam fere excolebat, ex physi-
corum, quos dicunt, doctrinis repetiit; quin etiam quae de par·
ticulis inter se similibus ²) tradidit, aliquantum ab illis mutuatus

 

1) ut ait etiam Cic. de nat. deor. 111, ll, 35.
2) de hac Ciceronis versione verbi ὁμοιομέρειαι v. Zell. 1, 880 adn. l.

